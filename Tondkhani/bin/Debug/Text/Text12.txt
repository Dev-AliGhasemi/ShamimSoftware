برخی معتقدند که به منظور درجه بندی سازمان، مدیر عامل های موسس باید در برخی نقاط با مدیرعامل های حرفه ای جایگزین شوند. من الزاما با این نظر موافق نیستم. چرا که مراحل مختلف یک سازمان نیازمند مهارت های متفاوتی است، موسس های شرکت می توانند جهش بیابند و این افراد معمولا بهترین شخص برای رشد سازمان هستند. یک کارآفرین که دارای مهارت های لازم برای تاثیر گذاری بر 50 تا 100 نفر است مطمئنا می تواند به عنوان مدیرعامل باقی بماند و با این سمت انطباق یابد. بسیاری از مدیر عامل های موسس، سازمان خود را رهبری می کنند مثل مارک زاکربرگ، لری الیسون، بیل گیتس یا جف بزوس. بزرگترین عاملی که مشخص می کند که یک موسس خاص می تواند مدیرعامل دائمی باشد یا نه این است که آیا وی می تواند از یک متخصص به یک تعمیم دهنده تبدیل شود یا نه. بسیاری از مدیر عامل ها به محدوده ی آسایش خود باز می گردند، حوزه ی تخصصی ای که در آن به عنوان یک عامل فردی سرآمد هستند و سایر بخش های کسب و کار را نادیده می گیرند. آنها از به کارگیری یک رویکرد متعادل در سراسر طیف کسب و کار عاجزند. دو پس زمینه ی شایع در مراحل اولیه ی مدیر عاملی، فروش یا فناوری است. کسانی که نمی توانند مدیرعامل موفقی شوند افرادی هستند که زمان زیادی را صرف یک حوزه ی خاص می کنند. برای مثال آنها تمام زمان خود را صرف تلاش برای فروش یا عقد یک قرارداد بزرگ می کنند و به اندازه ی کافی به سایر حوزه های کسب و کار توجه نمی کنند. اگر یک مدیرعامل بیشتر وقت خود را صرف یک نقش خاص کند نقش مدیر عاملی خود را تضعیف می کند و نمی تواند به طور صحیح با چالش های منحصر به فرد مقابله کرده یا هیئت رییسه را راضی نگه دارد.  جیم شلکسر نویسنده ی کتاب مدیرعامل های موفق تنبلند می گوید که مدیرعامل ها باید راهی برای خروج از این انحصار نقش یا حالت بازیکنی بیابند. آنها باید با استعداد خود نقش یک فرد مشارکت دهنده را در سیستم ایفا کنند. همانطور که توباک در مقاله اش می نویسد: "مدیر ارشد اجرایی یک عنوان احمقانه نیست. یک شغل واقعی است. یک کار حقیقی، یک حرفه ی واقعی. و نیازمند تجربه ی گسترده، دانشی وسیع و تلاشی طاقت فرسا برای رسیدن به اوج دنیای سازمان است" به هر حال اگر شما مدیرعامل شده اید یا آرزوی مدیر عامل شدن را دارید، نباید آن را دست کم بگیرید. درک مسئولیت های منحصر به فرد نقش مدیر عامل در اولویت است. یکی دیگر از کلید های موفقیت این است که همواره در حال یادگیری باشید. برخی از بهترین مدیر عامل ها کسانی هستند که دائما در حال افزودن به دانش و مهارت های خود در راه خدمت به سازمانشان هستند. 
