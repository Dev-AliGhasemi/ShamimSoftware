مطالعه کردن هم از آن اموری است که انسان ها در پی آن هستند تا سریع‌تر آن را انجام دهند و با توجه به اهمیت مطالعه و برقراری رابطه با جهان اندیشه آنان به دنبال بیشتر خواندن و خواندن خواندنی های ارزنده تر و بهتره میروند. اینک اهل معرفت نیک می‌دانند که دیگر زمان 《هر کتابی به یک بار خواندن اش می ارزد》 به سر آمده است و کثرت آثار چاپی و قلت زمان اجازه نمی‌دهد این حکم را کورکورانه بپذیریم و نسنجیده هر کتاب، نشریه یا مادهء خواندنی را که به دست مان رسید بدون هدف و برنامه و بی توجه به محتوای آن مطالعه کنیم. لذا در انتخاب کتاب، نشریه یا سایت جهت مطالعه و بهره برداری باید بسیار هوشیار بود و سنجیده عمل کرد تا پس از مطالعه آن یا مراجعه به آن سایت احساس خسران و زیان نکنیم. گفتنی است که انتخاب کتاب نشریه یا سایت با انتخاب دوست هیچ تفاوتی ندارد همانگونه که باید برای معاشرت، دوستان خوب برگزید باید برای مطالعه نیز باید کتاب‌های خوب انتخاب کرد. هرگز کتابی را آن قصد نخوان که بخواهی آن را نقض کنی و نیز به آن قصد که آن را بپذیری و مسلم شماری،یا برای آنکه مایه ای برای سخن گفتن پیدا کنی، بلکه خواندن تو فقط باید برای سنجش و تامل و اندیشیدن باشد (خوب خواندن). از این روست که برخی از کتاب ها را باید چشید ، بعضی دیگر را باید بلعید و تنها معدودی از کتاب ها را باید خوب جوید و هضم کرد 
