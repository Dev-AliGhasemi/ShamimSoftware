بچه های کوچک از بیان احساسات واقعی خود نمی ترسند. آنها به قدری مهربان هستند که اگر عشق ببینند در آن ذوب می شوند. آنها اصلاً از دوست داشتن نمی‌ترسند .این توصیف یک انسان طبیعی است. ما در کودکی از آینده نمیترسیم و از گذشته شرم نداریم. تمایل انسانی و طبیعی ما این است که از زندگی لذت ببریم، بازی کنیم، کشف کنیم، شاد باشیم و دوست بداریم .اما چه بر سر انسان بزرگسال آمده است ؟چرا ما اینهمه فرق کرده ایم ؟ چرا وحشی نیستیم ؟از دیدگاه قربانی می توانیم بگوییم که اتفاق غم انگیزی برایمان افتاده است و از دیدگاه جنگجو می توانیم بگوییم که آنچه برای مان پیش آمده طبیعی است. اتفاقی که واقعاً افتاده این است که ما حالا یک کتاب قانون شخصی داریم و یک قاضی بزرگ و یک قربانی که زندگی ما را اداره می‌کنند. ما به دلیل وجود این قاضی و این قربانی دیگر آزاد نیستیم و نظام باورهای ما اجازه نمی‌دهد که آنچه واقعا هستیم باشیم .به محض اینکه ذهن ما با همه این آشغالها برنامه ریزی شد ما دیگر شادمان نیستیم.  این زنجیره آموزش ها از انسانی به انسان دیگر ازنسلی به نسل دیگر در جامعه بشری کاملا متعارف است. نیازی نیست که والدین خود را سرزنش کنید که به شما آموخته اند مثل آن‌ها باشید .آنها جز آنچه می دانستند چه چیز می توانستند به شما بیاموزند؟ آنها بهترین کاری را که از دستشان برمی آمد کردند و اگربه شما آزار رسانده اند به دلیل نحوه اهلی شدن خودشان ترس های خودشان و باورهای خودشان بوده است .آنها بر برنامه ریزی که دریافت کرده بودند تسلطی نداشته اند پس نمی توانستند رفتاری متفاوت داشته باشند. هیچ نیازی نیست که والدین یا کسانی که از ما سوء استفاده کرده اند از جمله خودمان را سرزنش کنیم . اما وقت ان فرا رسیده است که جلوی سوء استفاده را بگیریم. زمان آن فرارسیده خود را از تسلط قاضی برهانیم و این کار از طریق تغییر بنیادی میثاقها امکان‌پذیر است. دیگر وقت آن فرا رسیده است که از نقش قربانی خلاص شویم. خود واقعی هر یک از ما کودک کوچکی است که هنوز رشد نیافته است. گاهی اوقات وقتی به ما خوش می گذرد یا داریم بازی میکنیم وقتی احساس شادی می کنیم وقتی نقاشی می کنیم یا شعر می نویسیم یا پیانو می زنیم یا به هر طریقی احساسات خود را بیان می‌کنیم این کودک بیرون می‌آید. اینها شادمانه ترین لحظات زندگی ما هستند. وقتی خود واقعی ما بیرون می آید ،وقتی به گذشته نمی اندیشیم و دلواپس آینده نیستیم. آن وقت شبیه بچه ها می شویم. اما یک چیز هست که همه اینها را عوض می کند و ما به آن مسئولیت می گوییم . قاضی می گوید: صبر کن تو مسئولی، وظایفی داری که باید انجام بدهی باید کار کنی باید مدرسه بروی باید زندگی را اداره کنی .همه این مسئولیت ها به ذهن هجوم می آورند .آن وقت چهره ی ما عوض میشود و دوباره جدی می‌شویم اگر وقتی که بچه ها ادای بزرگسالانرا در می آورند نگاهشان کنید می‌بینید که چهره شان تغییر می‌کند. و می‌گویند : مثلا من یک وکیل هستم آنوقت صورت جدی یک آدم بزرگ رابه خود می‌گیرند