در هنگام معاشرت با مردم باید این نکته را به یاد داشته باشیم که سروکارمان با افرادی نیست که منطق سرشان می‌شود بلکه با افرادی سر و کار داریم دارای احساسات، موجوداتی هستند دارای تعصبات و عقاید بی‌دلیل و محرک شان غرور و خودبینی است. به جای محکوم کردن افراد بگذارید آن‌ها را بشناسیم و کشف کنیم چرا رفتارشان چنین است؟ این کار با بسیار بهتر و پر منفعت تر از انتقاد کردن است. درک راه سلوک با دیگران یک راز بزرگ است. برای وادار کردن افراد به انجام کاری فقط یک راه وجود دارد:  در طرفه مقابل میل انجام آن کار را به وجود بیاوریم فراموش نکنید که جز علاقه‌مند کردن افراد به انجام کارها راه دیگری وجود ندارد.  تنها راه وادار کردن شما به انجام کاری که مورد رضایت من است این است آنچه را شما می‌خواهید در اختیارتان بگذارم یا به شما بدهم. تردیدی ندارم که اگر میل سوزان مهم بودن از همان آغاز در میان انسانها و نیاکان ما وجود نداشت توفیق این تمدن چشمگیر و خیره کننده برای بشر حاصل نمی شد. میل سوزان مهم بودن است که شما را وادار می کند که لباس های خوب لپوشید و اتومبیل های آخرین مدل سوار شوید و از هوش بچه های خود برای دیگران تعریف کنید و فخر بفروشید. این سکه ی میل مهم بودن روی دیگری هم دارد: باز هم این میل سوزان مهم بودن است که برخی نوجوانان را به سمت کارهای خلاف و نادرست سوق می دهد تا از طریق این کار ها مشهور شوند. کم نیستند افرادی که خود را به بیماری می زنند تا از طریق جلب همدردی و توجه دیگران احساس مهم تلقی شدن خود را ارضا کنند. با تعریف کردن از دیگران و تشویق آنها می‌توانید آنها را وادار به انجام کاری کنید که می‌خواهید اما اگر به خرده گیری و انتقاد بپردازید استعداد و تلاش را در کسانی که برای شما کار می کنند می کشید. تملق مدح بی ارزش است که واقعاً از ته دل نیست و همراه با صمیمیت نیست و مثل استفاده از پول تقلبی است اما تمجید همراه با صمیمیت است و از ته دل برمی آید و واقعی است، هنگام تمجید از کسی سخاوتمندانه از او تمجید کنید. برای داشتن دوستان واقعی باید مردم را از ته دل دوست داشت وبه آنها محبت واقعی کرد برای محبوب قلبها شدن می توانید تاریخ تولد افراد را دردفترچه ای یادداشت کنید و در روز تولد به آنها پیام دهید میتوانید نامشان را یاد بگیرید هر بار آنها را با نامشان صدا کنید. بدون توقع به مردم خدمت کنید. 
