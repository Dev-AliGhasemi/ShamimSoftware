اعتقاد ماست که باعث می شود یک عمر احساس بدبختی کنید و یا برعکس زندگانی خود را با خوشی بگذرانیم. عقیده سبب می‌شود که یک نفر انیشتین شود و یک نفر بتهوون و یا یک نفر به صورت قهرمان درآید و نفر دیگر نداند که اصلاً چرا به این دنیا آمده است. هر گاه اتفاقی برای تان بیفتد مغزتان بلافاصله دو سوال را مطرح می سازد: اول اینکه آیا این اتفاق به معنی رنج است یا به معنی لذت؟ دوم اینکه برای دوری از رنج و کسب لذت چه باید بکنم؟ پاسخ این پرسش ها بسته به این است که درباره موجبات رنج و لذت چه عقایدی داشته باشید. این عقاید کلی به منزله راه های میانبری است که باعث می‌شود بسیاری از امور روزمره را به انجام رسانیم، و در عین حال همین عقاید می تواند زندگی ما را به کلی محدود سازد. به عنوان مثال کسی که به طور اتفاقی در کاری شکست خورده است ممکن است نتیجه بگیرد که بی لیاقت است و متاسفانه همین تعمیم دادن هاست که باعث می‌شود نسبت به آینده خوشبین و بدبین باشیم. هیچ چیزی در زندگی به خودی خود دارای معنا نیست. این شمایید که به آن معنا می دهید. یکی از شگفتی های وجود انسان این است که می توانند برای هر واقعه چنان اهمیتی قائل شود که نیرو بخش و یا نابود کننده باشد. 
