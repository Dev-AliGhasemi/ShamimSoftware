متصور شدن اهداف و وظایف خاص برای رسیدن به اهداف بزرگ کار بسیار دشواری است. میزان برنامه‌ریزی شما برای رسیدن به آن هدف اهمیت چندانی ندارد. بلکه جزئیاتی که تا زمان اتمام کار متوجه آن نخواهید شد، بسیار مهم‌تر از برنامه‌ریزی شما خواهد بود. برای مثال، من افراد بسیار زیادی را می‌شناسم که تمایل به چاپ کتاب دارند. اولین فرض آن‌ها برای چاپ یک کتاب این است که بزرگترین چالش پیش روی آن‌ها نوشتن یک کتاب است، این افراد دارا بودن مهارت‌های بسیار ساده نویسندگی را کلید تبدیل شدن خود به یک نویسنده می‌دانند. در حالیکه برای تبدیل شدن به یک نویسنده علاوه‌بر اینکه باید به دنبال یافتن یک ناشر باشند، نوشتن یک درخواست و همکاری با یک ویراستار از اهمیت بسزایی برخوردار است. داشتن برنامه‌ای بسیار جامع برای انتشار کتاب، پس از چاپ، نیز بسیار مهم است. چالش‌های موجود بر سر راه نوشتن یک کتاب از بخش‌های بسیار متفاوتی تشکیل شده است که بیشتر افراد در مراحل اولیه کار به آن فکر نمی‌کنند. برای اینکه بتوانید دیدگاه خوبی در نوشتن کتاب همراه با تفکر و دقت بسیار زیاد در مورد ساختار کلی محتوای آن داشته باشید، همواره نوشتن گزارشات و مقالات کوتاه کمک کننه خواهد بود. برای دستیابی به یک هدف بسیار گسترده و جامع، بخصوص برای اولین بار، بهتر است کار خود را با پروژه‌هایی که مدیریت آن‌ها بسیار آسان‌تر است آغاز کنید. مزیت این کار کوتاه کردن چرخه یادگیری با انجام پروژه‌های بسیار کوچک است. بطوریکه شما می‌توانید با انجام این کار و گرفتن بازخوردهای لازم، مهارت‌های خود را ارتقاء داده و قبل از اینکه وارد پروژه‌های بسیار پیچیده گردید آمادگی پیدا کنید. تک تک وظایف و مسئولیت‌هایی که در ارتباط با پروژه‌های بزرگ به شما محول شده است، نوعی تمرین برای ارتقاء مهار‌ت‌های شما خواهد بود. البته، انتظار اینکه بتوانید برای اولین بار این امور را به صورت بسیار ماهرانه انجام دهید، چندان مورد قبول نیست. 