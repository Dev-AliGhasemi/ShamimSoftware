حتماً تا به حال برایتان پیش آمده که از صبح که از خواب بیدار می‌شوید خیلی پکر و دلتنگ و بی حوصله باشید. این روزها واقعا روزهای وحشتناکی هستند همه چیز خسته کننده و کسل کننده است و انگار همه چیز علیه شما پیش می رود در چنین روزهایی احتمالاً شما هم آنطور که باید برای شادی و سرحالی خودتان تلاش نکرده اید. مثلاً کوچکترین کار برای تقویت روحیه لبخند زدن است آیا شما در چنین حالاتی آن را امتحان کرده اید یا اینکه اصولاً معتقدید در اوج خستگی و کسلی لبخند فایده ندارد و دردی را درمان نمیکند برای مقابله با این روزهای کسالت آور توصیه می‌کنیم تا مدتی راه های پیشنهادی ما را امتحان کنید. مطمئن باشید دیگر روزهای کسالت‌بار و خسته کننده را نخواهید دید. ۱- لبخند بزنید در راه رسیدن به محل کار لبخند بزنید و هرکس را که می‌بینید بگویید صبح بخیر بله به تمام کسانی که از کنار شما رد میشوند لبخند بزنید و سلام و صبح بخیر بگوید به این فکر نکنید که مردم به عقل شما شک می‌کنند . محققان دانشگاه میشیگان معتقدند همین لبخند زدن ساده سبب می‌شود ۴۳ ماهیچه در صورت شما منبسط و منقبض شوند. در نتیجه فعل و انفعالات مغز تغییر پیدا می کنند و روحیه شادمانی و نشاط در شما ایجاد می شود حتی اگر لبخندتان در ابتدا مصنوعی باشد به زودی طبیعی می شود. علاوه بر این لبخند مسری است و شما می‌توانید با یک لبخند ساده آن را به تمام دوستان و همکاران خود سرایت دهید و نشاط و روحیه را به آنها هم هدیه کنید 
