خلق محصولات بسیار مهم و عظیم به تنهایی اهمیت ندارد، در کنار این امر شما باید بتوانید نقش‌ جدیدی را در کار برای خود ایجاد کنید. بیشتر افراد بمنظور پیشرفت خود در یک سازمان، به دنبال رسیدن به جایگاه رهبری در آن سازمان هستند. این موقعیت‌ها نیازمند طی مسیر از پذیرفتن کارهای تکنیکی به سمت سازمان‌دهی و ایجاد انگیزه در افراد است. بجای اینکه به فکر ایجاد تغییر در موقعیت کاری خود باشید، بهتر است با در اختیار گرفتن رهبری یک پروژه خاص به تمرین مدیریت بپردازید. در بیشتر موارد و در ابتدای کار، مهارت‌هایی که برای اجتماع و کنار هم قرار دادن گروهی از افراد وجود دارد مشخص نیستند. بنابراین با این کار شما فرصتی بدست می‌آورید تا مواردی را که از دید بیشتر افراد پنهان می‌باشد درک کنید. ایجاد ارتباط، بازخورد سازنده و صحیح، سپردن مسئولیت و ارزیابی افراد از جمله مهارت‌هایی هستند که با قرار رفتن در مراحل کار به آن‌ها دست پیدا می‌کنید. همچنین شما این فرصت را دارید تا تمامی این مهارت‌ها را در حین انجام یک پروژه بدست آورید. علاوه‌بر این موارد، اهمیت خروجی‌هایی که شما بدست می‌آورید، نسبت به زمانی‌که در مسند مدیریت قرار دارید، از اهمیت بسیار کمتری برخوردار است. در مقام مدیریت حساسیت انجام این امور بسیار زیاد است. یکی از مهم‌ترین یافته‌ها در رشته روان‌شناسی اثر "دونینگ کروگر" است (که به احترام "دیوید دونینگ"و "جاستین کروگر" که برای اولین بار این اثر را شرح دادند نام‌گذاری شده است). افرادی با عملکرد بسیار ضعیف فعالیت‌های خود را بسیار مهم‌تر از فعالیت‌های افرادی با عملکرد بسیار خوب در نظر می‌گیرند. چرا این اتفاق می‌افتد؟ افراد با عملکرد ضعیف، از نکات بسیاری که می‌تواند منجر به یک کار حرفه‌ای و سطح بالا گردد آگاه نیستند، بنابرین آن‌ها از اعتماد به نفس کاذبی در توانایی و مهارت خود برای انجام اموری که به آن‌ها سپرده شده است برخوردار هستند. 
