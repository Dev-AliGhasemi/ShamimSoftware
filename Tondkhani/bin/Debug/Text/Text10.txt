یکی از سیگنال های جهانی زبان بدن، شانه بالاانداختن است؛ حرکتی که تقریبا در همه افراد وجود دارد و بارها دیده شده است. زمانی که فردی چنین حرکتی را انجام می دهد بدین معناست که او متوجه نمی شود و نمی داند چه خبر است، چه اتفاقی افتاده یا اینکه طرف مقابلش چه چیزی می گوید کارشناسان از این حرکت خاص در زبان بدن به عنوان یک واکنش بدنی مشترک در تمام دنیا یاد می کنند که از مفهوم مشابهی پیروی می کند. وقتی فردی کف دستش را جمع می کند (به حالت مشت) و انگشت اشاره اش را بالا می گیرد به معنای نشان دادن تسلطش بر موضوع و اتفاقی است که پیرامون وی واقع شده؛ هر چند این حرکت همیشه هم مصداق چنین موضوعی نیست. اما در اکثر مواقع فرد با چنین حرکتی قصد دارد نشان دهد که شنونده و طرف مقابل خود را شکست داده و بر اوضاع مسلط است. می دانید وقتی عمیقا و از ته دل می خندید چه اتفاقی در صورت تان می افتد؟ در چنین حالتی معمولا دور چشم های افراد خط و چین می خورد؛ چیزی که در بیشتر عکس های خانوادگی به چشم می آید و آنها را جالب توجه و ویژه می کند. وقتی خنده ای واقعی نباشد از این چین و خطوط کنار چشم، خبری نخواهدبود. وقتی کسی در یک دیالوگ دوطرفه خنده های شما را با خنده پاسخ می دهد یعنی شما برای او آدم جالبی هستید و از معاشرت با شما لذت می برد. توناژ صدای افراد هم می تواند در جمع حرکت های بامفهوم زبان بدن بررسی می شود؛ یعنی فارغ از جملاتی که در قالب کلمات، رد و بدل می شود تن صدا هم یکی از نشانه های زبان بدن است. به این ترتیب اگر حین گفت و گو با فردی متوجه شدید صدای او مرتب اوج می گیرد و دوباره پایین می آید به این معناست که فرد مقابل شما به موضوع گفت و گو علاقه مند است و با لذت آن را دنبال می کند. 